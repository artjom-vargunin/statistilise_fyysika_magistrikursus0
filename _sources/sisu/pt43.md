# Boltzmanni kineetiline võrrand ja selle järeldused
## Boltzmanni kineetiline võrrand

Eesmärk on leida kinnise võrrandi üheosakeselise taandatud jaotusfunktsiooni $f_1(\mathbf{q},\mathbf{p},t)$ jaoks. Selleks on kasutusel kaks skeemi
- L. Boltzmanni (1872) poolt kasutatud tuletuskäik. Lähtume olukorrast, kus osakestevahelised "põrked" puuduvad. Sel juhul kehtib Liouville'i teoreem  $\frac{\mathrm{d}f_1}{\mathrm{d}t}=0$. Detailsemalt
    ```{math}
    \frac{\mathrm{d}f_1}{\mathrm{d}t}=\frac{\partial f_1}{\partial t}+\dot{\mathbf{q}}\frac{\partial f_1}{\partial \mathbf{q}}+\dot{\mathbf{p}}\frac{\partial f_1}{\partial \mathbf{p}}=\frac{\partial f_1}{\partial t}+\mathbf{v}\frac{\partial f_1}{\partial \mathbf{q}}+\mathbf{F}\frac{\partial f_1}{\partial \mathbf{p}}
    ```
    "Põrgete" korral saame oodata järgmist modifikatsiooni $\frac{\mathrm{d}f_1}{\mathrm{d}t}=I_1$, kus $I_1$ of põrkeintegraal, mis peaks sisaldama ainult üheosakelist jaotusfunktsiooni. Selles skeemis on vaja põrkeintegraali leida.
- Teine skeem lähtub esimesest BBGKY võrrandist {eq}`e4.2.1`
    ```{math}
    \frac{\mathrm{d}f_1}{\mathrm{d}t} = I,\qquad I=\frac{N-1}{V}\int \mathrm{d}\mathbf{q}_{2}\mathrm{d}\mathbf{p}_{2}\frac{\partial V_{12}}{\partial \mathbf{q}_{1}}\frac{\partial f_{2}}{\partial \mathbf{p}_{1}}
    ```
    Siin põrkeintegraal $I$ sisaldab kaheosakelist jaotusfunktsiooni $f_2$. Selles skeemis on vaja põrkeintegraali avaldada $f_1$ kaudu.

Lähtudes nendest skeemidest ja kasutades teatud lähendusi saab jõuda *Boltzmanni kineetilise võrrandini*
```{math}
&\frac{\mathrm{d}f_1(\mathbf{q},\mathbf{p}_1,t)}{\mathrm{d}t} =\left[\frac{\partial}{\partial t}+\mathbf{v}_{1}\frac{\partial}{\partial \mathbf{q}}+\mathbf{F}_{1}\frac{\partial}{\partial \mathbf{p}_{1}}\right]f_{1}(\mathbf{q},\mathbf{p}_{1},t)= I_\mathrm{B}(\mathbf{q},\mathbf{p}_1,t),\\
&I_\mathrm{B}=n\int\mathrm{d}\Omega\int \mathrm{d}\mathbf{p}_{2}|\mathbf{v}_{1}-\mathbf{v}_{2}|\sigma_{\mathrm{d}}(\Omega,|\mathbf{v}_{1}
-\mathbf{v}_{2}|) \left[f_{1}(\mathbf{q},\mathbf{p}'_{1},t)f_{1}(\mathbf{q},\mathbf{p}'_{2},t)  -f_{1}(\mathbf{q},\mathbf{p}_{1},t)f_{1}(\mathbf{q},\mathbf{p}_{2},t)\right],
```
kus $I_\mathrm{B}$ nimetatakse *Boltzmanni põrkeintegraaliks*. Siin 
- $n=\frac{N}{V}$ on osakeste arv ruumalaühikus
- integreeritakse üle ruuminurga $\mathrm{d}\Omega=\sin\theta\mathrm{d}\theta\mathrm{d}\varphi$
- $\sigma_{\mathrm{d}}$ on *hajumise diferentsiaalne ristlõige*, mis sõltub sellest mis hajumisprotsessiga on tegemist. Kui on tegemist elastselt põrkavate keradega, siis $\sigma_{\mathrm{d}}=r_0^2$, kus $r_0$ on kera raadius 
- $\mathbf{p}_{1,2}$ ja $\mathbf{p}'_{1,2}$ on osakeste impulsid enne ja pärast põrget. Paneme tähele, et implulsid enne ja pärast põrget on seotud omavahel impulsi ja energia jäävusseadusega
```{math}
\mathbf{p}_1+\mathbf{p}_2=\mathbf{p}'_1+\mathbf{p}'_2,\qquad \mathbf{p}_1^2+\mathbf{p}_2^2=(\mathbf{p}'_1)^2+(\mathbf{p}'_2)^2.
```

Boltzmanni võrrandi tuletamiseks kasutatud olulisemad lähendused
- Kaheosakeliste põrgete lähendus ehk põrgetel osalevad maksimaalselt kaks osakest
- *Molekulaarse kaose hüpotees*, mis oli Boltzmanni poolt postuleeritud. See ütleb, et puudub korrelatsioon osakeste vahel enne ja pärast põrget
- Põrkel ei ole kestvust ehk põrget vaadeldakse ühes ruumipunktis momentaalse aktina
- Siit järeldub, et kaheosakeline jaotusfunktsioon faktoriseerub $f_2(\mathbf{q},\mathbf{p}_1,\mathbf{q},\mathbf{p}_2,t)=f_1(\mathbf{q},\mathbf{p}_1,t)f_1(\mathbf{q},\mathbf{p}_2,t)$ enne põrget ja pärast $f_2(\mathbf{q},\mathbf{p}'_1,\mathbf{q},\mathbf{p}'_2,t)=f_1(\mathbf{q},\mathbf{p}'_1,t)f_1(\mathbf{q},\mathbf{p}'_2,t)$. Nendes seostes on ruumikoordinaadid ja aeg samasugused paremal ja vasakul poolel. Tänu sellele faktoriseerimisele sisaldab põrkeintegraal ainult üheosakelised jaotusfunktsioonid. 

## Boltzmanni kineetiline võrrand ja pöördumatud protsessid

Siin räägime sellest, kuidas Boltzmanni kineetiline võrrand kirjeldab pöördumatuid protsesse. 

Lähtume Boltzmanni võrrandist $\frac{\mathrm{d}f_1(\mathbf{q},\mathbf{p}_1,t)}{\mathrm{d}t} = I_\mathrm{B}(\mathbf{q},\mathbf{p}_1,t)$, mida korrutame suvalise funktsiooniga $n\psi(\mathbf{q},\mathbf{p}_1,t)$ ja integreerime üle $\mathbf{p}_1$. Tulemuseks on 
```{math}
n\int \mathrm{d}\mathbf{p}_{1}\psi(\mathbf{p}_{1})\left[\frac{\partial}{\partial t}+\mathbf{v}_{1}\frac{\partial}{\partial \mathbf{q}}+\mathbf{F}_{1}\frac{\partial}{\partial \mathbf{p}_{1}}\right]f_{1}(\mathbf{q},\mathbf{p}_{1},t)  =n\int \mathrm{d}\mathbf{p}_{1}\psi(\mathbf{p}_{1})I_{\mathrm{B}}(\mathbf{q},\mathbf{p}_{1},t) \equiv nJ\left\{\psi(\mathbf{p}_{1})\right\} ,
```
kus $J\left\{\psi(\mathbf{p}_{1})\right\}$ on funktsionaal. Selle võrrandi saab teisendada kujule
%
```{math}
 \frac{\partial}{\partial t}\left[ n\int \mathrm{d}\mathbf{p}_{1}f_{1}(\mathbf{p}_{1})\psi(\mathbf{p}_{1})\right]+\frac{\partial}{\partial \mathbf{q}}\left[n\int \mathrm{d}\mathbf{p}_{1}\mathbf{v}_{1}f_{1}(\mathbf{p}_{1})\psi(\mathbf{p}_{1})\right] -n\int \mathrm{d}\mathbf{p}_{1}f_{1}\mathbf(\mathbf{p}_{1})\frac{\mathrm{d}\psi(\mathbf{p}_{1})}{\mathrm{d}t}  =nJ\left\{\psi(\mathbf{p}_{1})\right\}.
```
Võrrandi kuju meenutab pidevuse võrrandi kahe allikaga.
```{admonition} Ülesanne
:class: tip, dropdown
Teisendage integraal  
$\qquad\int \mathrm{d}\mathbf{p}_{1}\Psi(\mathbf{p}_{1})\left[\frac{\partial }{\partial t}+\mathbf{v}_{1}\frac{\partial }{\partial \mathbf{q}}+\mathbf{F}\frac{\partial }{\partial \mathbf{p}_{1}}   \right]f_{1}(\mathbf{p}_{1})$,  
kus osakesele mõjuv jõud $\mathbf{F}$ ei sõltu osakese kiirusest, $\Psi$ sõltub üldiselt lisaks impulsile ka osakese koordinaatidest ja ajast ning integreeritakse üle kogu osakese impulssruumi, kujule  
$\qquad\frac{\partial}{\partial t}\left[\int \mathrm{d}\mathbf{p}_{1}f_{1}(\mathbf{p}_{1})\Psi(\mathbf{p}_{1})\right]+\frac{\partial}{\partial \mathbf{q}}\left[\int \mathrm{d}\mathbf{p}_{1}\mathbf{v}_{1}f_{1}(\mathbf{p}_{1})\Psi(\mathbf{p}_{1})\right]  -\int \mathrm{d}\mathbf{p}_{1}f_{1}(\mathbf{p}_{1})\frac{\mathrm{d}\Psi(\mathbf{p}_{1})}{\mathrm{d}t}$.  
Seejuures eeldatakse, et funktsioon $f_{1}(\mathbf{p}_{1})\Psi(\mathbf{p}_{1})$ saab impulssruumi lõpmatuses võrdseks nulliga.
```


Defineerime üldisemalt neli funktsionaali
```{math}
 J\left\{\psi(\mathbf{p}_{1,2})\right\}=&n\int\mathrm{d}\Omega\int\int \mathrm{d}\mathbf{p}_{1}\mathrm{d}\mathbf{p}_{2}|\mathbf{v}_{1}-\mathbf{v}_{2}|\sigma_{\mathrm{d}}(\Omega,|\mathbf{v}_{1}
-\mathbf{v}_{2}|) \\
 &\times \left[f_{1}(\mathbf{q},\mathbf{p}'_{1},t)f_{1}(\mathbf{q},\mathbf{p}'_{2},t)  -f_{1}(\mathbf{q},\mathbf{p}_{1},t)f_{1}(\mathbf{q},\mathbf{p}_{2},t)\right]\psi(\mathbf{p}_{1,2}),\\
J\left\{\psi(\mathbf{p}'_{1,2})\right\}=&n\int\mathrm{d}\Omega\int\int \mathrm{d}\mathbf{p}_{1}\mathrm{d}\mathbf{p}_{2}|\mathbf{v}_{1}-\mathbf{v}_{2}|\sigma_{\mathrm{d}}(\Omega,|\mathbf{v}_{1}
-\mathbf{v}_{2}|) \nonumber \\
& \times \left[f_{1}(\mathbf{q},\mathbf{p}'_{1},t)f_{1}(\mathbf{q},\mathbf{p}'_{2},t)  -f_{1}(\mathbf{q},\mathbf{p}_{1},t)f_{1}(\mathbf{q},\mathbf{p}_{2},t)\right]\psi(\mathbf{p}'_{1,2}).
```
Lähtudes põrkel kehtivatest impulsi ja energia jäävustest, saab näidata, et 
```{math}
|\mathbf{p}_1-\mathbf{p}_2|=|\mathbf{p}'_1-\mathbf{p}'_2|,\qquad \mathrm{d}\mathbf{p}_1\mathrm{d}\mathbf{p}_2=\mathrm{d}\mathbf{p}'_1\mathrm{d}\mathbf{p}'_2.
```
```{admonition} Ülesanne
:class: tip, dropdown
Näidake, et impulsi ja energia jäävusest kahe osakese põrke korral järeldub võrdus $\left|\mathbf{p}_{1}-\mathbf{p}_{2}\right|=\left|\mathbf{p}\,'_{1}-\mathbf{p}\,'_{2}\right|$, kus $\mathbf{p}_{1,2}$ ja $\mathbf{p}\,'_{1,2}$ osakeste impulsid enne ja pärast põrget.
```
Kasutades neid võrdusi võib veenduda, et
```{math}
 J\left\{\psi(\mathbf{p}_{1})\right\}=J\left\{\psi(\mathbf{p}_{2})\right\}=- J\left\{\psi(\mathbf{p}'_{1})\right\}=- J\left\{\psi(\mathbf{p}'_{2})\right\}.
```
```{admonition} Ülesanne
:class: tip, dropdown
Näidake, et funktsionaalide $J\left\{\psi(\mathbf{p}_{1,2})\right\}$ ja $ J\left\{\psi(\mathbf{p}'_{1,2})\right\}$ jaoks kehtib  
$\qquad J\left\{\psi(\mathbf{p}_{1})\right\}=J\left\{\psi(\mathbf{p}_{2})\right\}=- J\left\{\psi(\mathbf{p}'_{1})\right\}=- J\left\{\psi(\mathbf{p}'_{2})\right\}$,  
pidades silmas, et $|\mathbf{p}_{1}-\mathbf{p}_{2}|=|\mathbf{p}'_{1}-\mathbf{p}'_{2}|$ ja $\mathrm{d}\mathbf{p}_{1}\mathrm{d}\mathbf{p}_{2}=\mathrm{d}\mathbf{p}'_{1}\mathrm{d}\mathbf{p}'_{2}$.
```

Seega saame neljast funktsionaalist moodustada ühe 
```{math}
 J\left\{\psi\right\} = \frac{1}{4} \left[J\left\{\psi(\mathbf{p}_{1})\right\}+J\left\{\psi(\mathbf{p}_{2})\right\}- J\left\{\psi(\mathbf{p}'_{1})\right\}- J\left\{\psi(\mathbf{p}'_{2})\right\}\right]
```
ja kirjutada
```{math}
:label: e4.3.1
&\frac{\partial}{\partial t}\left[ n\int \mathrm{d}\mathbf{p}_{1}f_{1}(\mathbf{p}_{1})\psi(\mathbf{p}_{1})\right]+\frac{\partial}{\partial \mathbf{q}}\left[n\int \mathrm{d}\mathbf{p}_{1}\mathbf{v}_{1}f_{1}(\mathbf{p}_{1})\psi(\mathbf{p}_{1})\right] -n\int \mathrm{d}\mathbf{p}_{1}f_{1}\mathbf(\mathbf{p}_{1})\frac{\mathrm{d}\psi(\mathbf{p}_{1})}{\mathrm{d}t} \\
& =n J\left\{\psi\right\} = \frac{n}{4} \left[J\left\{\psi(\mathbf{p}_{1})\right\}+J\left\{\psi(\mathbf{p}_{2})\right\}- J\left\{\psi(\mathbf{p}'_{1})\right\}- J\left\{\psi(\mathbf{p}'_{2})\right\}\right] .
```

Nüüd saame näidata kuidas Boltzmanni kineetilisest võrrandist järelduvad pöördumatud protsessid. Selleks fikseerime suvalist funktsiooni $\psi$ järgnevalt
 ```{math}
\psi = -k_{\mathrm{B}}\mathrm{ln}f_{1}.
```
Sel juhul saab võrrand {eq}`e4.3.1` *entroopiabilansi võrrandi* kuju
```{math}
:label: e4.3.2
\frac{\partial \mathcal{S}}{\partial t}+\frac{\partial \mathbf{J}}{\partial\mathbf{q}}=\sigma,
```
kus
- *entroopia tihedus* võrdub 
    ```{math}
    \mathcal{S}(\mathbf{q},t)=-k_{\mathrm{B}}n\int f_{1}(\mathbf{q},\mathbf{p},t)\mathrm{ln}f_{1}(\mathbf{q},\mathbf{p},t)\mathrm{d}\mathbf{p},
    ```
    kuna entroopia on defineeritud $f_1$ abil kui $S=\int_{V} \mathcal{S}\mathrm{d}\mathbf{q}$, võrdle seosega {eq}`e2.1.0`.
- *entroopia voo tihedus* on 
```{math}
\mathbf{J}(\mathbf{q},t)=-k_{\mathrm{B}}n\int \mathbf{v} f_{1}(\mathbf{q},\mathbf{p},t)\mathrm{ln}f_{1}(\mathbf{q},\mathbf{p},t)\mathrm{d}\mathbf{p}
```
- *entroopia allika intensiivsus* on 
    ```{math}
    \sigma (\mathbf{q},t)=&k_{\mathrm{B}}\frac{n^{2}}{4}\int\mathrm{d}\Omega\int\int \mathrm{d}\mathbf{p}_{1}\mathrm{d}\mathbf{p}_{2}|\mathbf{v}_{1}-\mathbf{v}_{2}|\sigma_{\mathrm{d}}(\Omega,|\mathbf{v}_{1}
    -\mathbf{v}_{2}|) \\
    & \times \left[f_{1}(\mathbf{q},\mathbf{p}'_{1},t)f_{1}(\mathbf{q},\mathbf{p}'_{2},t)  -f_{1}(\mathbf{q},\mathbf{p}_{1},t)f_{1}(\mathbf{q},\mathbf{p}_{2},t)\right] \mathrm{ln}\frac{f_{1}(\mathbf{q},\mathbf{p}'_{1},t)f_{1}(\mathbf{q},\mathbf{p}'_{2},t)}{f_{1}(\mathbf{q},\mathbf{p}_{1},t)f_{1}(\mathbf{q},\mathbf{p}_{2},t)}.
    ```
    Kuna $(x-y)\log\frac{x}{y}\geq0$ positiivse $x$ ja $y$ korral, siis $\sigma\geq 0$ alati. See on kindlasti oodatav omadus entroopia allika jaoks.

Enne me olime entroopiabilansi võrrandi sisse toonud formaalselt (vt {ref}`sec3.4`) ja seal $\sigma\geq0$ oli lihtsalt postuleeritud. Tänu Boltzmanni võrrandile on nüüd see rangelt tõestatud.

Integreerime veel {eq}`e4.3.2` üle ruumala ($\mathrm{d}V=\mathrm{d}\mathbf{q}$)
```{math}
\frac{\mathrm{d} }{\mathrm{d} t}\int_{V} \mathcal{S}\mathrm{d}\mathbf{q}+\int_V\mathrm{div} \mathbf{J}\mathrm{d}\mathbf{q}=\int_V \sigma \mathrm{d}\mathbf{q}\qquad\mathrm{ehk}\qquad 
\frac{\mathrm{d} S}{\mathrm{d} t}=-\oint_f\mathbf{J}\mathrm{d}\mathbf{f}+\int_V \sigma \mathrm{d}\mathbf{q},
```
kus on rakendatud Gauss-Ostrogradski teoreem, $f$ on ruumala $V$ ümbitsev pind ja $\mathrm{d}\mathbf{f}=\mathbf{n}\mathrm{d}f$, kus $\mathbf{n}$ on selle pinna välisnormaali ühikvektor. Näeme, et ruumalas $V$ olev entroopia väheneb seoses entroopia "väljavoolamisega" ruumalast $V$ läbi selle ümbritseva pinna $f$ ja kasvab seoses entroopia produtseerimisega allikate poolt.  

Kui vaadeldav ruumala $V$ on meie süsteemi ruumala ja süsteem on isoleeritud ($\mathbf{J}\mathbf{n}=0$ alati), siis 
```{math}
\frac{\mathrm{d} S}{\mathrm{d} t}=\int_V \sigma \mathrm{d}\mathbf{q}\geq0,
```
ehk isoleeritud süsteemi entroopia kasvab kuni saavutab maksimumi termodünaamlises tasakaalus, kus entroopia produtseerimist rohkem ei toimu. Näiteks Maxwell-Boltzmanni jaotuse korral võrdub tõepoolest entroopia allikate intensiivsus nulliga.  

Viimast võrrandit nimetatakse ka Boltzmanni $H$-teoreemiks. Sisuliselt tõestab see teoreem, et Boltzmanni kineetiline võrrand kirjeldab pöördumatuid protsesse.

(sec4.3.3)=
## Boltzmanni lemma

Võrrandis {eq}`e4.3.1` seisev funktsionaal
```{math}
J\left\{\psi\right\}=&\frac{n^{2}}{4}\int\mathrm{d}\Omega\int\int \mathrm{d}\mathbf{p}_{1}\mathrm{d}\mathbf{p}_{2}|\mathbf{v}_{1}-\mathbf{v}_{2}|\sigma_{\mathrm{d}}(\Omega,|\mathbf{v}_{1}
-\mathbf{v}_{2}|) \nonumber \\
& \times \left[f_{1}(\mathbf{q},\mathbf{p}'_{1},t)f_{1}(\mathbf{q},\mathbf{p}'_{2},t)  -f_{1}(\mathbf{q},\mathbf{p}_{1},t)f_{1}(\mathbf{q},\mathbf{p}_{2},t)\right] \\
& \times  \left[\psi(\mathbf{p}_{1})+\psi(\mathbf{p}_{2})-\psi(\mathbf{p}'_{1})-\psi(\mathbf{p}'_{2})\right],
```
võrdub nulliga, kui
```{math}
\psi(\mathbf{p}_{1})+\psi(\mathbf{p}_{2})=\psi(\mathbf{p}'_{1})+\psi(\mathbf{p}'_{2}) .
```
See tähendab, et $J\left\{\psi\right\}=0$, kui $\psi(\mathbf{p}_{1,2})$ ja $\psi(\mathbf{p}'_{1,2})$ on põrke korral jäävad suurused, milliseid nimetatakse *põrkeinvariantideks*. Seda tulemust nimetataksegi *Boltzmanni lemmaks*. Huvipakkuvad põrkeinvariandid on 
- *osakese mass* $\psi=m$
- *osakese impulsi komponendid* $\psi=p_{x,y,z}$
- *osakese kineetiline energia* $\psi=\frac{\mathbf{p}^2}{2m}$

```{admonition} Ülesanne
:class: tip, dropdown
Näidake, et $\int \mathrm{d}\mathbf{p}_{1}\frac{\mathrm{d}f_{1}(\mathbf{p}_{1})}{\mathrm{d}t}  = 0$, kui $f_{1}$ rahuldab Boltzmanni kineetilist võrrandit.
```


(sec4.3.4)=
## Lokaalne tasakaal

Alustame siin termodünaamilise tasakaaluga. Selles seisundis võrdub üheosakeseline jaotusfunktsioon Maxwell-Boltzmanni jaotusega
```{math}
f_1(\mathbf{q},\mathbf{p},t)=f_1^0(\mathbf{q},\mathbf{p},t)=\frac{1}{(2\pi mk_\mathrm{B}T)^{3/2}}\exp\left(-\frac{\frac{\mathbf{p}^2}{2m}+V^F(\mathbf{q})}{k_\mathrm{B}T}\right)\left/\int \exp\left(-\frac{V^F(\mathbf{q})}{k_\mathrm{B}T}\right)\mathrm{d}\mathbf{q}\right.
```
Saab näidata, et kui $f_1=f_1^0$, siis $I_\mathrm{B}=0$ ning $\frac{\mathrm{d}f_1^0}{\mathrm{d}t}=0$. Üldisemalt rääkides, võrdub Boltzmanni põrkeintegraal $I_\mathrm{B}$ nulliga, kui
```{math}
f_{1}(\mathbf{q},\mathbf{p}'_{1},t)f_{1}(\mathbf{q},\mathbf{p}'_{2},t) = f_{1}(\mathbf{q},\mathbf{p}_{1},t)f_{1}(\mathbf{q},\mathbf{p}_{2},t).
```
Muuhulgas on sel juhul $\sigma=0$ ning entroopia produtseerimist ei toimu. 

Analüüsime detailsemalt saadud tingimust 
```{math}
\log f_{1}(\mathbf{q},\mathbf{p}'_{1},t)+\log f_{1}(\mathbf{q},\mathbf{p}'_{2},t) = \log f_{1}(\mathbf{q},\mathbf{p}_{1},t)+\log f_{1}(\mathbf{q},\mathbf{p}_{2},t).
```
Lähtudes sellest seosest ja arvestades jäävusseadustega võib veenduda, et seos on rahuldatud kui $f_1=\bar{f}_1$, kus *lokaalne Maxwelli jaotus* $\bar{f}_1$ võrdub

```{math}
\bar{f}_{1}(\mathbf{q},\mathbf{p}_{1},t)=\frac{\nu (\mathbf{q},t)}{n}\left[2\pi m k_{\mathrm{B}}T(\mathbf{q},t)\right]^{-3/2}\mathrm{exp}\left\{-\frac{[\mathbf{p}-m\mathbf{u}(\mathbf{q},t)]^{2}}{2mk_{\mathrm{B}}T(\mathbf{q},t)}\right\},
```
kus
- *osakeste arvu lokaalne tihedus* on 
```{math}
\nu (\mathbf{q},t)= n\int  \bar{f}_{1}(\mathbf{q},\mathbf{p},t)\mathrm{d}\mathbf{p}
```
- *gaasi voolamise lokaalne kiirus* $u(\mathbf{q},t)$ on defineeritud seosega
```{math}
u(\mathbf{q},t)\nu (\mathbf{q},t)= n\int \mathbf{v} \bar{f}_{1}(\mathbf{q},\mathbf{p},t)\mathrm{d}\mathbf{p},
```
- *lokaalne temperatuur* $T(\mathbf{q},t)$, mis on toodud sisse osakeste puhtalt kaootilise liikumisega seotud kineetilise energia kaudu
    ```{math}
    :label: e4.3.3
    n\int \frac{[\mathbf{p}-m\mathbf{u}(\mathbf{q},t)]^{2}}{2m }\bar{f}_{1}(\mathbf{q},\mathbf{p},t)\mathrm{d}\mathbf{p} = \nu (\mathbf{q},t)\frac{3}{2} k_{\mathrm{B}}T(\mathbf{q},t).
    ```
    Siin on kasutatud analoogia ühe osakese keskmise kineetilise energia avaldisega Maxwelli jaotuse korral, $\langle\frac{m\mathbf{v}^2}{2}\rangle=\frac{3}{2}k_{\mathrm{B}}T$.

Olekut, mida kirjeldab lokaalne Maxwelli jaotus, nimetatakse *lokaalseks tasakaaluks*. See olek on eriline selles mõttes, et $\bar{f}_1$ korral ei ole Boltzmanni kineetiline võrrand rahuldatud, kuna võrrandi vasak pool ei võrdu nulliga. Räägitakse, et $\bar{f}_1$ on selline lähendus Boltzmanni võrrandi lahendile, mille korral entroopia produtseerimine jääb arvestamata. Tõepoolest, tingimus $\sigma=0$ ei ole ootusepärane mittetasakalulise oleku jaoks, entroopia mitteprodutseerimine on siiski termodünaamilise tasakaalu eripära. 

Kui isoleeritud süsteem liigub täieliku termodünaamilise tasakaalu suunas, siis $\bar{f}_1\to f_1^0$. Boltzmanni võrrand ei kirjelda aga sellist üleminekut (kuna $\bar{f}_1$ ei ole Boltzmanni võrrandi lahend).

## Lineariseeritud Boltzmanni kineetiline võrrand

Boltzmanni kineetiline võrrand ei ole lineaarne, kuna põrkeintegraal $I_B$ sisaldab otsitava funktsiooni $f_1$ teises astmes. Proovime siin Boltzmanni võrrandi lineariseerida. 

Vaatleme homogeenset süsteemi välise välja puudumisel
```{math}
\frac{\partial f_1}{\partial t}= I_\mathrm{B}.
```
Võrrand kirjeldab süsteemi relakseerumist termodünaamilisse tasakaalu. Olgu $\tau$ on vastava relaksatsiooniprotsessi kirjeldav relaksatsiooniaeg. *Relaksatsiooniaja lähenduses* kasutatakse Boltzmanni põrkeintegraali ligikaudsel kujul
```{math}
I_{\mathrm{B}}=-\frac{1}{\tau}\left(f_{1}-f^{0}_{1}\right) ,
```
kus $f^{0}_{1}$ on tasakaaluline üheosakeseline jaotusfunktsioon, mis võrdub Maxwelli jaotusega välise välja puudumisel. Sellise valiku korral on lahendiks
```{math}
f_1-f_1^0=\mathrm{const}\cdot e^{-t/\tau},
```
kus konstandi määrab algtingimus.

Üldisemal juhul saadakse *lineariseeritud Boltzmanni võrrandi* relaksatsiooniaja lähenduses samamoodi
```{math}
\left[\frac{\partial}{\partial t}+\mathbf{v}\frac{\partial}{\partial \mathbf{q}}+\mathbf{F}\frac{\partial}{\partial \mathbf{p}}\right]f_{1}=-\frac{1}{\tau}\left(f_{1}-f^{0}_{1}\right).
```
