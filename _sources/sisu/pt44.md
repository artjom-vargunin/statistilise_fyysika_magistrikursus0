(sec4.4)=
# Bilansi võrrandid

Alustame mõnedest märkustest, mida tasub meeles pidada bilansi võrrandite tuletamisel. 

Olgu $\Phi(\mathbf{q}_\alpha,\mathbf{p}_\alpha,t)$ on osakesega nr $\alpha$ seotud suurus (näiteks selle mass, impulsi komponent või kineetiline energia). 
- Suurusele $\Phi$ vastav *mikroskoopiline tihedus* ruumipunktis $\mathbf{q}$ ühe osakese jaoks on $\Phi(\mathbf{q}_\alpha,\mathbf{p}_\alpha,t)\delta(\mathbf{q}-\mathbf{q}_\alpha)$, kus $\delta$ on Dirac'i delta-funktsioon. Selle definitsiooni kohaselt võrdub mikroskoopiline tihedus nulliga, kui $\mathbf{q}\neq\mathbf{q}_\alpha$.
- *Makroskoopilist tihedust* ruumipunktis $\mathbf{q}$ ühe osakese jaoks saame keskmistamisel üle osakese faasiruumi, 
    ```{math}
    V^{-1}\int \Phi(\mathbf{q}_\alpha,\mathbf{p}_\alpha,t)\delta(\mathbf{q}-\mathbf{q}_\alpha)f_1(\mathbf{q}_\alpha,\mathbf{p}_\alpha,t)\mathrm{d}\mathbf{q}_\alpha\mathrm{d}\mathbf{p}_\alpha=V^{-1}\int \Phi(\mathbf{q},\mathbf{p}_\alpha,t)f_1(\mathbf{q},\mathbf{p}_\alpha,t)\mathrm{d}\mathbf{p}_\alpha,
    ```
    kus kasutasime omadust $\delta(\mathbf{r})=\delta(x)\delta(y)\delta(z)$.
- Suurusele $\Phi$ vastav *makroskoopiline tihedus* ruumipunktis $\mathbf{q}$ $N$ osakesest koosneva süsteemi puhul on 
    ```{math}
    \frac{N}{V}\int \Phi(\mathbf{q},\mathbf{p}_\alpha,t)f_1(\mathbf{q},\mathbf{p}_\alpha,t)\mathrm{d}\mathbf{p}_\alpha=n\int \Phi(\mathbf{q},\mathbf{p},t)f_1(\mathbf{q},\mathbf{p},t)\mathrm{d}\mathbf{p}.
    ```
- Suurusele $\Phi$ vastav *makroskoopiline voo tihedus* ruumipunktis $\mathbf{q}$ on 
```{math}
n\int \mathbf{v} \Phi(\mathbf{q},\mathbf{p},t)f_1(\mathbf{q},\mathbf{p},t)\mathrm{d}\mathbf{p}.
```

Kui siis vaadata võrrandile {eq}`e4.3.1`
```{math}
\frac{\partial}{\partial t}\left[ n\int \mathrm{d}\mathbf{p}_{1}f_{1}(\mathbf{p}_{1})\psi(\mathbf{p}_{1})\right]+\frac{\partial}{\partial \mathbf{q}}\left[n\int \mathrm{d}\mathbf{p}_{1}\mathbf{v}_{1}f_{1}(\mathbf{p}_{1})\psi(\mathbf{p}_{1})\right] -n\int \mathrm{d}\mathbf{p}_{1}f_{1}\mathbf(\mathbf{p}_{1})\frac{\mathrm{d}\psi(\mathbf{p}_{1})}{\mathrm{d}t} =n J\left\{\psi\right\},
```
siis on näha, et esimene liige on suurusele $\psi$ vastava makroskoopilise tiheduse ajaline tuletis ja teine liige on suurusele $\psi$ vastava makroskoopilise voo tiheduse
divergents. Samal ajal võrdub võrrandi parem pool nulliga, kui $\psi$ on põrkeinvariant, nagu osakese mass, impulsi komponent või kineetiline energia, vt. {ref}`sec4.3.3`. Valides vastavad põrkeinvariandid saame kolm bilansi võrrandit.

## Massibilansi võrrand
Olgu $\psi=m$, siis tähistame
```{math}
:label: e4.4.1
\rho(\mathbf{q},t)=nm\int f_1(\mathbf{q},\mathbf{p},t)\mathrm{d}\mathbf{p},\qquad \rho(\mathbf{q},t)\mathbf{u}(\mathbf{q},t)=nm\int \mathbf{v} f_1(\mathbf{q},\mathbf{p},t)\mathrm{d}\mathbf{p}
```
*massi tihedusena* ja *massi voo tihedusena* vastavalt. Paneme tähele, et massi voo tihedus on ka impulsi tihedus. Viimane seos defineerib omakorda *voolamise lokaalset kiirust* $\mathbf{u}(\mathbf{q},t)$.  

Võrrandist {eq}`e4.3.1` saame siis *massibilansi võrrandi ehk pidevuse võrrandi massi jaoks*
```{math}
\frac{\partial \rho}{\partial t} + \frac{\partial \left(\rho \mathbf{u}\right)}{\partial \mathbf{q}} = 0.
```

## Impulsibilansi võrrandid
Olgu $\psi=p_i$, kus $p_i$ on osakese impulsi komponent. Tähistame
```{math}
\mathbf{\Pi}_i(\mathbf{q},t)=nm\int v_i\mathbf{v} f_1(\mathbf{q},\mathbf{p},t)\mathrm{d}\mathbf{p}
```
*impulsi komponendi voo tihedusena*. Arvestades, et $\frac{\mathrm{d}p_i}{\mathrm{d}t}=F_i$ on osakesele mõjuv välise jõu komponent, saame võrrandist {eq}`e4.3.1` *impulsibilansi võrrandit*
```{math}
\frac{\partial (\rho u_{i})}{\partial t} + \frac{\partial \mathbf{\Pi}_{i}}{\partial \mathbf{q}}=\frac{\rho}{m}F_{i}.
```
Võrrand kujutab endast pidevuse võrrandi allikaga.

## Energiabilansi võrrand
Olgu $\psi=\frac{\mathbf{p}^2}{2m}$. Tähistame
```{math}
K(\mathbf{q},t)= n\frac{m}{2}\int \mathbf{v}^{2} f_{1}(\mathbf{q},\mathbf{p},t)\mathrm{d}\mathbf{p},\qquad \mathbf{g}(\mathbf{q},t)= n\frac{m}{2}\int \mathbf{v}^{2} \mathbf{v} f_{1}(\mathbf{q},\mathbf{p},t)\mathrm{d}\mathbf{p}
```
*kineetilise energia tihedusena* ja *kineetilise energia voo tihedusena* vastavalt. Lähtudes jälle võrrandist {eq}`e4.3.1` antud juhu jaoks saame *energiabilansi võrrandi*
```{math}
\frac{\partial K}{\partial t} + \frac{\partial \mathbf{g}}{\partial \mathbf{q}}=\frac{\rho}{m}\mathbf{F}\mathbf{u}.
```
Struktuuri poolest on see jälle allikaga pidevuse võrrand.
