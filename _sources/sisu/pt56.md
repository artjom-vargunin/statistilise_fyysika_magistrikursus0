# Lisaülesanded

1. Kui süsteemi Hamiltoni operaator $\hat{H}$ ei sõltu ilmutatud kujul ajast, siis Liouville'i-von Neumanni võrrandi lahendiks on $\hat{\rho}(t)=\hat{U}(t)\hat{\rho}(0)\hat{U}^{+}(t)$, kus $\hat{U}(t)=\mathrm{exp}\left(-\frac{i}{\hbar}\hat{H}t\right)$. Kontrollige, et operaator $\hat{U}$ on unitaarne.

2. Eeldatakse, et süsteemi Hamiltoni operaator $\hat{H}=\hat{H}_{t}$ sõltub ilmutatud kujul ajast. Kontrollige, et sellisel juhul Liouville'i-von Neumanni võrrand on rahuldatud, kui $\hat{\rho}(t)=\hat{D}(t)\hat{\rho}(0)\hat{D}^{+}(t)$, kus $\hat{D}$ on unitaarne operaator, mis rahuldab võrrandit $i\hbar \frac{\partial \hat{D}(t)}{\partial t}=\hat{H}_{t}\hat{D}(t)$.

3. Kontrollige, et Liouville'i-von Neumanni võrrand on rahuldatud, kui süsteem on termodünaamilises tasakaalus, mida kirjeldab statistiline operaator $\hat{\rho}^{0}=Z^{-1}\mathrm{exp}\left(-\frac{\hat{H}}{k_{\mathrm{B}}T}\right)$.

4. Näidake, et kui operaatorid $\hat{\dot{b}}(t)$ ja $\hat{b}(t)$ on Heisenbergi esituses, siis $\hat{\dot{b}}(t)=\frac{\mathrm{d} \hat{b}(t)}{\mathrm{d} t}$. Operaatorid ei sõltu siin ajast ilmutatud kujul.

5. Näidake, et reaktsioonifunktsioon $\Phi_{AB}(t) = - \, \left(i\hbar\right)^{-1}\left\langle\left[\hat{A},\hat{B}(t)\right]\right\rangle^{0}$ on reaalne suurus, kui operaatorid $\hat{A}$ ja $\hat{B}$ on hermiitilised.  
*Näpinäide.* Kvantmehaanika matemaatilisest aparatuurist on teada, et kehtib $\left[\hat{A}_{1},\hat{A}_{2}\right]=i\hat{A}_{3}$, kus $\hat{A}_{1,2,3}$ on hermiitilised operaatorid. Tasakaaluliseks statistiliseks ansambliks võime võtta kanoonilise ansambli.

6. Näidake, et rektsioonifunktsiooni reaalsusest järeldub üldistatud vastuvõtlikkuse $\chi _{AB}(\omega) = \int \limits_{0}^{\infty}\, \Phi_{AB}(\tau) \mathrm{e}^{i\omega \tau}  \mathrm{d} \tau$ jaoks, et $\chi^{\ast} _{AB}(\omega) = \chi _{AB}(-\omega)$.

7. Näidake, et üldistatud vastuvõtlikkuse reaal- ja imaginaarosade jaoks kehtivad võrdused 
    ```{math}
    \chi' _{AB}(-\omega) = \chi' _{AB}(\omega),\qquad \chi'' _{AB}(-\omega) = - \, \chi'' _{AB}(\omega)   .
    ```

8. Näidake, et kui arvestada häirituse adiabaatilist sisselülitumist, siis saab üldistatud vastuvõtlikkuse avaldis $\chi _{AB}(\omega) =  \int \limits_{0}^{\infty}\, \Phi_{AB}(\tau) e^{i \omega \tau}  \mathrm{d} \tau$ kuju $\chi _{AB}(\omega) = \lim _{\eta\rightarrow 0+} \, \int \limits_{0}^{\infty}\, \Phi_{AB}(\tau) e^{i(\omega+i \eta) \tau}  \mathrm{d} \tau$.

9. Näidake, et Kubo valem üldistatud vastuvõtlikkuse jaoks
    ```{math}
    \chi_{AB}(\omega) = - \int \limits _{0}^{\infty}\mathrm{d}\tau \,  \mathrm{e}^{i\omega \tau}\int \limits _{0}^{1/k_{\mathrm{B}}T}\mathrm{d}\lambda \left\langle\frac{\mathrm{d}\hat{A}(\xi)}{\mathrm{d}\xi} \, \hat{B}(\tau)\right\rangle ^{0} \, ; \,\,\,\,\,\, \xi = -i\hbar\lambda \,
    ```
    saab kõrgete temperatuurude piirjuhul kuju
    ```{math}
    \chi _{AB}(\omega) =-(k_{\mathrm{B}}T)^{-1} \int \limits_{0}^{\infty}\mathrm{d}\tau\,\mathrm{e}^{i\omega \tau}\biggl<\frac{\mathrm{d}\hat{A}(\xi)}{\mathrm{d}\xi}\biggl|_{\xi=0} \hat{B}(\tau)\biggr>^{0}  .
    ```  
    *Näpunäide.* üldistatud vastuvõtlikkus tuleks arendada Taylori ritta $1/k_{\mathrm{B}}T$ astmete järgi punkti $1/k_{\mathrm{B}}T=0$ ümbruses, võttes arvesse ainult esimest parandust.

10. Näidake, et komplekssest sagedusest sõltuv üldistatud vastuvõtlikkus $\chi _{AB}(\omega) = \int \limits_{0}^{\infty}\, \Phi_{AB}(\tau) \mathrm{e}^{i \tau \mathrm{Re} \, \omega - \tau \mathrm{Im} \, \omega }  \mathrm{d} \tau$ rahuldab Cauchy-Riemanni tingimusi (Cauchy-Riemanni võrrandeid).  
*Märkus 1.* Reaktsioonifunktsioon on loomulikult reaalne suurus.  
*Märkus 2.* Palun vaadake ise mõnest kompleksmuutuja funktsioonide raamatust järele, kuidas näevad välja Cauchy-Riemanni tingimused (Cauchy-Riemanni võrrandid).  
*Märkus 3.* Cauchy-Riemanni tingimuste rahuldatus on tarvilik tingimus selleks, et üldistatud vastuvõtlikkust oleks analüütiline funktsioon sageduse ülemisele komplekspooltasandile. Sel juhul kehtib Cauchy integraalvalem, mida me kasutasime Kramersi-Kronigi dispersiooniseoste tuletamisel.

11. Kontrollige, et operaator $\hat{b}_{t}(t)=\hat{U}^{+}(t)\hat{b}_{t}\hat{U}(t)$ rahuldab võrrandit
    ```{math}
    \frac{\mathrm{d}\hat{b}_{t}(t)}{\mathrm{d}t}=\frac{1}{i\hbar}\left[\hat{b}_{t}(t),\hat{H}\right]+\hat{U}^{+}(t)\frac{\partial \hat{b}_{t}}{\partial t}\hat{U}(t),
    ```
    kus $\hat{U}(t)=\exp \left(-\frac{i}{\hbar}\hat{H}t \right)$.

12. Kontrollige, et operaator $\hat{b}_{t}(t)=\hat{D}^{+}(t)\hat{b}_{t}\hat{D}(t)$ rahuldab võrrandit
    ```{math}
    \frac{\mathrm{d}\hat{b}_{t}(t)}{\mathrm{d}t}=\frac{1}{i\hbar}\left[\hat{b}_{t}(t),\hat{H}_{t}(t)\right]+\hat{D}^{+}(t)\frac{\partial \hat{b}_{t}}{\partial t}\hat{D}(t) ,
    ```
    kus unitaarne operaator $\hat{D}(t)$ rahuldab võrrandit $i\hbar \frac{\partial \hat{D}(t)}{\partial t} = \hat{H}_{t}\hat{D}(t)$ .


13. Leidke võrdusest $\chi _{AB}(\omega)=\frac{1}{i\pi} \, \mathrm{P} \int \limits_{-\infty} ^{\infty} d\omega' \,  \frac{\chi _{AB}(\omega')}{\omega' - \omega}$
Kramersi-Kronigi dispersiooniseosed
    ```{math}
    \chi' _{AB}(\omega)=\frac{1}{\pi} \mathrm{P} \int \limits_{-\infty} ^{\infty} d\omega'  \frac{\chi'' _{AB}(\omega')}{\omega' - \omega},\qquad
    \chi'' _{AB}(\omega)=-\frac{1}{\pi} \mathrm{P} \int \limits_{-\infty} ^{\infty} d\omega' \frac{\chi' _{AB}(\omega')}{\omega' - \omega}.
    ```

14. Teisendage Kramersi-Kronigi dispersiooniseosed
    ```{math}
    \chi' _{AB}(\omega)=\frac{1}{\pi} \mathrm{P} \int \limits_{-\infty} ^{\infty} d\omega'  \frac{\chi'' _{AB}(\omega')}{\omega' - \omega},\qquad
    \chi'' _{AB}(\omega)=-\frac{1}{\pi} \mathrm{P} \int \limits_{-\infty} ^{\infty} d\omega'  \frac{\chi' _{AB}(\omega')}{\omega' - \omega}
    ```
    alternatiivsele kujule
    ```{math}
    \chi' _{AB}(\omega)=\frac{2}{\pi} \mathrm{P} \int \limits_{0} ^{\infty} d\omega'  \frac{\omega'\chi'' _{AB}(\omega')}{\omega'^{2} - \omega^{2}},\qquad
    \chi'' _{AB}(\omega)=-\frac{2\omega}{\pi}  \mathrm{P} \int \limits_{0} ^{\infty} d\omega'  \frac{\chi' _{AB}(\omega')}{\omega'^{2} - \omega^{2}}.
    ```

