# Lisaülesanded
1. Näidake, et Gaussi lähenduses kehtivad võrdused {eq}`y3.1`.
2. Olgu fluktueeruvad suurused $a_{1}, \ldots, a_{n}$ kirjeldatud Gaussi jaotusega  
    ```{math}
    w(a_{1}, \ldots, a_{n})=\sqrt{\frac{\mathrm{det}\left[ \beta_{ij}\right]}{(2\pi k_{\mathrm{B}})^{n}}}  \exp\left[-\frac{1}{2k_{\mathrm{B}}}\sum_{i,j} \beta_{ij}(a_{i}-\overline{a}_{i})(a_{j}-\overline{a}_{j})\right] .
    ```
    Näidake, et kehtib võrdus {eq}`y3.2`.  
    *Näpunäide.* Tuleks rakendada integreerimismuutuja vahetust $\Delta a_{i}=a_{i}-\bar{a}_{i}=\sum\limits_{j}u_{ij}\Delta a'_j$, kus $\sum\limits_{i,j}\beta_{ij}u_{ik}u_{jl} = \delta_{kl}$.
3. Olgu fluktueeruvad suurused $a_{1}, \ldots, a_{n}$ kirjeldatud Gaussi jaotusega. Näidake, et kehtib võrdus {eq}`y3.3`.
4. Olgu fluktueeruvad suurused $a_{1}, \ldots, a_{n}$ kirjeldatud Gaussi jaotusega. Näidake, et
    ```{math}
    \left\langle \exp \left(\sum\limits_{i}\gamma_{i}a_{i}\right) \right\rangle = \exp \left(\frac{k_{\mathrm{B}}}{2}\sum\limits_{i,k}\gamma_{i}\gamma_{k}\tilde{\beta}_{ik}+\sum\limits_{i}\gamma_{i}\bar{a}_{i}\right)  ,
    ```
    kus $\gamma_{i}=\mathrm{const}$ ja $\tilde{\beta}_{ik}=(\beta^{-1})_{ik}$.
5. Põhjendage keskväärtusi {eq}`y3.5`.
6. Isoleeritud süsteemis on tekitatud temperatuuri gradient. Entroopia kasvu kiirus avaldub $\frac{\mathrm{d}S}{\mathrm{d}t} = - \int\limits_{V}\frac{\nabla\mathbf{J}^{Q}}{T}\mathrm{d}V$, kus $\mathbf{J}^{Q}$ on temperatuuri gradiendi poolt indutseeritud soojusvoo tihedus ja $V$ on süsteemi ruumala. Näidake, et selle avaldise saab esitada ka kujul $\frac{\mathrm{d}S}{\mathrm{d}t} = - \int\limits_{V}\frac{\mathbf{J}^{Q}\nabla T}{T^{2}}\mathrm{d}V$.
7. Näidake, et dissipatsiooni poolt modifitseeritud Hamiltoni võrrandid $\dot{p_{j}}=-\frac{\partial E_{\mathrm{pot}}}{\partial q_{j}} - T^{-1}\sum_{k}L_{p_{j}p_{k}}\dot{q_{k}}$, kus $j=1\ldots s$ saab esitada ka kujul $\dot{p_{j}}=-\frac{\partial E_{\mathrm{pot}}}{\partial q_{j}} - \frac{\partial \mathcal{D}}{\partial\dot{q_{j}}}$, kus
$\mathcal{D}= (2T)^{-1}\sum_{j,k}L_{p_{j}p_{k}}\dot{q_{j}}\dot{q_{k}}$ on dissipatsioonifunktsioon.
8. Näidake, et dissipatsiooni olemasolu korral saavad Lagrange'i võrrandid kuju $\frac{\mathrm{d}}{\mathrm{d}t} \frac{\partial \mathcal{L}}{\partial \dot{q_{i}}} -  \frac{\partial \mathcal{L}}{\partial q_{i}} = -\frac{\partial \mathcal{D}}{\partial \dot{q_{i}}}$, kus $i=1\ldots s$.
9. Mehaaniline süsteemi ja keskkond moodustavad isoleeritud liitsüsteemi. Näidake, et mehaanilise süsteemi energia muutumise (kahanemise) kiirus avaldub $\frac{\mathrm{d}}{\mathrm{d}t}\left(E_{\mathrm{kin}}+E_{\mathrm{pot}}\right)=-2\mathcal{D}$.
10. On olemas järgmised väga lihtsalt leitavad seosed termoelektrilisi nähtusi iseloomustavate karakteristikute vahel 
    ```{math}
    &\tau_{2}-\tau_{1} = T\frac{\mathrm{d}}{\mathrm{d}T}\left(\frac{\Pi_{12}}{T}\right),\qquad \mathcal{E}_{\mathrm{T}} = -\int\limits_{T_{a}}^{T_{b}}\frac{\Pi_{12}}{T}\mathrm{d}T,\\
    &\mathcal{E}_{\mathrm{T}} \approx \frac{\Pi_{12}}{T}(T_{a}-T_{b}),\qquad \tau_{2}-\tau_{1} \approx  \frac{T}{T_{a}-T_{b}}\frac{\mathrm{d}\mathcal{E}_{\mathrm{T}}}{\mathrm{d}T}.
    ```
    kus indeksid 1 ja 2 tähistavad erinevaid elektrijuhte, mis on omavahel kontaktis, $\tau_{1,2}$ on Thomsoni koefitsiendid, $\Pi_{12}$ on Peltier' koefitsient, $\mathcal{E}_{\mathrm{T}}$ on termoelektromotoorjõud Seebecki efektis ja $T_{a,b}$ on kahest juhist koosneva kinnise kontuuri ühenduskohtade temperatuurid. Leidke need seosed.
11. Näidake, et kehtib viimane võrdus valemis {eq}`y3.11`.
