# Seos statistika ja termodünaamika vahel

## Kanooniline ansambel ja termodünaamilised potentsiaalid

Tõenäosus, et süsteem oleks kvantolekus number $n$ on määratud tihedusmaatriksi elemendiga
```{math}
W_{n}=\rho_{nn}=Z^{-1}\mathrm{exp}\left(-\frac{E_{n}}{k_{\mathrm{B}}T}\right),\qquad Z=\sum_{n}\mathrm{exp}\left(-\frac{E_{n}}{k_{\mathrm{B}}T}\right).
```
Kasutades definitsiooni {eq}`e2.1` saame avaldada *siseenergia* ja *entroopia* 
```{math}
U=\sum_{n}W_{n}E_{n},\qquad S=-k_{\mathrm{B}}\sum_{n}W_{n}\mathrm{ln}W_{n} = k_{\mathrm{B}}\mathrm{ln}Z + \frac{U}{T},
```
vastavalt. 

*Helmholtzi vabaenergia* $F=U-TS$ jaoks saame
```{math}
F= -k_{\mathrm{B}}T\mathrm{ln}Z.
```
Valem osutab otseselt seosele statistika (statistilise summa $Z$ näol) ja termodünaamika (termodünaamilise potentsiaali $F$ näol) vahel.
```{admonition} Ülesanne
:class: tip, dropdown
- Kirjeldame süsteemi kanoonilise ansambliga. Näidake, et süsteemi siseenergia avaldub kujul $U=\sum_{n}W_{n}E_{n}$.
- Kirjeldame süsteemi kanoonilise ansambliga. Näidake, et süsteemi Helmholtzi vabaenergia avaldub kujul $F=-k_{\mathrm{B}}T\mathrm{ln}Z$.
```

## Suur kanooniline ansambel ja termodünaamilised potentsiaalid

Tõenäosus, et süsteem sisaldaks $N$ osakest ja oleks kvantolekus number $n$ on antud avaldisega
```{math}
W_{n}(N)=\rho_{nn}(N)=\Xi^{-1}\mathrm{exp}\left(-\frac{E_{n}(N)-\mu N}{k_{\mathrm{B}}T}\right),\quad \Xi=\sum_{N}\sum_{n}\mathrm{exp}\left(-\frac{E_{n}(N)-\mu N}{k_{\mathrm{B}}T}\right).
```
Analoogselt eelneva juhuga, saame kirjutada *siseenergia*  ja *entroopia* kujul 
```{math}
U=\sum_{N}\sum_{n}W_{n}(N)E_{n}(N),\qquad S=-k_{\mathrm{B}}\sum_{N}\sum_{n}W_{n}(N)\mathrm{ln}W_{n}(N) = k_{\mathrm{B}}\mathrm{ln}\Xi + \frac{U}{T} - \frac{\mu \bar{N}}{T},
```
vastavalt. Siin on toodud sisse *keskmine osakeste arv*
```{math}
\bar{N}=\sum_{N}\sum_{n}W_{n}(N)N.
```
*Helmholtzi vabaenergia* $F=U-TS$ jaoks same
```{math}
F =\mu \bar{N} - k_{\mathrm{B}}T\mathrm{ln}\Xi.
```
ja *suur termodünaamiline potentsiaal* $\Omega=F-\mu \bar{N}$ avaldub
```{math}
\Omega = - k_{\mathrm{B}}T\mathrm{ln}\Xi.
```
Viimane valem osutab otseselt termodünaamika ja statistika seosele. 
```{admonition} Ülesanne
:class: tip, dropdown
- Kirjeldame süsteemi suure kanoonilise ansambliga. Näidake, et süsteemi entroopia avaldub kujul $S=-k_{\mathrm{B}}\sum_{N}\sum_{n}W_{n}(N)\mathrm{ln}W_{n}(N) = k_{\mathrm{B}}\mathrm{ln}\Xi + \frac{U}{T} - \frac{\mu \bar{N}}{T}$.
- Kirjeldame süsteemi suure kanoonilise ansambliga. Näidake, et süsteemi Helmholtzi vabaenergia avaldub kujul $F=\mu\bar{N}-k_{\mathrm{B}}T\mathrm{ln}\Xi$.
```
