# Ideaalsed kvantgaasid

Vaatleme $N$ ühesugusest mitteintegreeruvast osakesest koosnevat süsteemi. Osakese energia kvantolekus number $k$ on $\varepsilon_{k}$ ja osakeste arv selles olekus $n_{k}$. Süsteemi koguenergia on $\sum_{k}\varepsilon_{k}n_{k}$ ja osakeste koguarv süsteemis $\sum_{k}n_{k}=N$.

Süsteemi kvantolekuid saab eristada *olekute täitearvude* $n_{1}, n_{2}, ...$ abil. Vastavalt sellele avaldub *suur statistiline summa*
```{math}
\begin{align}
&\Xi = \sum_{N}\sum_{\{n_{1},n_{2},...\}}\exp\left[-\frac{\sum\limits _{k}\left(\varepsilon_{k}-\mu\right)n_{k}}{k_{\mathrm{B}}T}\right]=\sum_{n_{1},n_{2},...}\prod_{k}\exp\left[-\frac{\left(\varepsilon_{k}-\mu\right)n_{k}}{k_{\mathrm{B}}T}\right]\\
&=\prod_{k} \sum_{n} \exp\left[-\frac{\left(\varepsilon_{k}-\mu\right)n}{k_{\mathrm{B}}T}\right] \equiv \prod_{k} \Xi_{k},
\end{align}
```
%
kus esimeses avaldises $\sum_{\{n_{1},n_{2},...\}}$ tähendab summeerimist üle täitearvude $n_{k}$, kusjuures arvestatakse lisatingimusega $\sum_{k}n_{k}=N$, st need summad ei ole sõltumatud.

Seega võrdub *suur termodünaamiline potentsiaal*
```{math}
\Omega = - k_{\mathrm{B}}T\sum_{k}\mathrm{ln}\Xi_{k}.
```
```{admonition} Ülesanne
:class: tip, dropdown
- Olgu meil mitteinterakteeruvate osakeste süsteem. ühe osakese energiad kvantolekutes $k=1, 2, \ldots $ on $\varepsilon_{k}$ ja vastavad osakeste keskmised arvud $\overline{n}_{k}$. Avaldage termodünaamilises tasakaalus oleva süsteemi siseenergia ja soojusmahtuvus suuruste $\varepsilon_{k}$ ja $\overline{n}_{k}$ kaudu.
- Ühesugustest osakestest koosnevas ideaalses kvantgaasis on osakeste keskmine arv kvantolekus $k$
    ```{math}
    \overline{n}_{k} =\left[\sum\limits_{n}\exp \left(-\frac{(\varepsilon_{k}-\mu)n}{k_{B}T}\right)\right]^{-1}\sum\limits_{n}n\exp \left(-\frac{(\varepsilon_{k}-\mu)n}{k_{B}T}\right).
    ```
    Tuletage see avaldis. Tuletage siit Fermi-Diraci jaotusfunktsioon ja Bose-Einsteini jaotusfunktsioon.
```

## Fermi-Diraci statistika

Tegu on mitteinterakteeruvate fermionide süsteemiga, see tähendab, et kvantolekus energiaga $\varepsilon_k$ saab olla kas $0$ või $1$ fermion, $n_k=0,1$. Vastavalt sellele arvutame *suurt statistilist summat*
```{math}
\Xi =  \prod_{k} \left[1+\exp\left(-\frac{\varepsilon_{k}-\mu}{k_{\mathrm{B}}T}\right)\right]
```
ja *suurt termodünaamilist potentsiaali*
```{math}
\Omega = -k_{\mathrm{B}}T\sum_{k} \mathrm{ln} \left[1+\exp\left(-\frac{\varepsilon_{k}-\mu}{k_{\mathrm{B}}T}\right)\right].
```

Keskmine osakeste arv on $\bar{N}=-\left(\frac{\partial\Omega}{\partial\mu}\right)_{T,V}\equiv\sum_k \bar{n}_k$, kus keskmist osakeste arvu antud kvantolekus 
```{math}
\bar{n}_{k} = \left\{\exp\left(\frac{\varepsilon_{k}-\mu}{k_{\mathrm{B}}T}\right) + 1\right\}^{-1}
```
nimetatakse **Fermi-Diraci jaotusfunktsiooniks**.
```{admonition} Ülesanne
:class: tip, dropdown
Näidake lähtudes Fermi-Diraci jaotusfunktsioonist, et fermionide keskmine arv $\overline{n}_{k}$ kvantolekus $k$ rahuldab tingimust $0 \leq \overline{n}_{k} \leq 1$.
```

## Bose-Einsteini statistika

Tegu on mitteinterakteeruvate bosonite süsteemiga, see tähendab, et kvantolekus energiaga $\varepsilon_k$ saab olla kas suvalist arvu bosonit, $n_k=0,1\ldots\infty$. Leiame *suurt statistilist summat*
```{math}
\Xi =  \prod_{k} \left[1-\exp\left(-\frac{\varepsilon_{k}-\mu}{k_{\mathrm{B}}T}\right)\right]^{-1},
```
ja *suurt termodünaamilist potentsiaali*
```{math}
\Omega = -k_{\mathrm{B}}T\sum_{k} \mathrm{ln} \left[1-\exp\left(-\frac{\varepsilon_{k}-\mu}{k_{\mathrm{B}}T}\right)\right]^{-1}.
```
Analoogselt Fermi-Diraci juhuga arvutame keskmist osakeste arvu antud kvantolekus 
```{math}
\bar{n}_{k} = \left\{\exp\left(\frac{\varepsilon_{k}-\mu}{k_{\mathrm{B}}T}\right) - 1\right\}^{-1},
```
mida nimetatakse ka **Bose-Einsteini jaotusfunktsiooniks**.
```{admonition} Ülesanne
:class: tip, dropdown
- Näidake lähtudes Bose-Einsteini jaotusfunktsioonist, et bosonite keskmine arv $\overline{n}_{k}$ kvantolekus $k$ rahuldab tingimust $0 \leq \overline{n}_{k} \leq \infty$.
- Millised tingimused peavad olema täidetud selleks, et Fermi-Diraci jaotusfunktsioon ja Bose-Einsteini jaotusfunktsioon läheksid ligikaudu üle Maxwell-Boltzmanni jaotusfunktsiooniks?
```
