# Liouville'i võrrand

## Jaotusfunktsioon

Vaatleme klassikalist süsteemi, mille saame me kirjeldada kahel viisil.

### Mikroskoopiline kirjeldusviis
Osakeste süsteemi dünaamika kirjeldamiseks vajame (vt {ref}`sec2.1.1`)
- Üldistatud koordinaadid $q_i=q_i(t)$, kus $i=1\ldots s$
- Üldistatud impulsid $p_i=p_i(t)$, kus $i=1\ldots s$. Koos koordinaatidega on kokku $2s$ tundmatu muutujat, seega tegu on $2s$ mõõtmilise faasiruumiga. 
- Süsteemi vabadusastmete arv kolmemõõtmelises ruumis $s=3N$, kus $N$ on osakeste arv
- Hamiltoni võrrandid $\dot{q_{j}}=\frac{\partial\mathcal{H}}{\partial p_{j}}$ ja $\dot{p_{j}}=-\frac{\partial\mathcal{H}}{\partial q_{j}}$, kus $\dot{q_j}=\frac{\mathrm{d}q_j}{\mathrm{d}t}$ 
- Hamiltoni funktsioon $\mathcal{H}=\mathcal{H}(\{q,p\},t)$, kus Hamiltoni funktsiooni ajaline sõltuvus võib olla ka ilmutatud kujul peale $\{q,p\}$ sõltuvust ajast

Seega kirjeldame süsteemi antud ajahetkel punktina $2s$ mõõtmilises faasiruumis ning süsteemi evolutsioon kujutab ennast kõverat selles ruumis, mis on määratud Hamiltoni võrranditega (vt joonist).
```{image} ../imgs/im41_1.svg
:width: 800px
:align: center
```

### Statistiline kirjeldusviis

Klassikalise süsteemi statistilises kirjeldusviisis (vt {ref}`sec2.1.1`) on süsteem antud ajahetkel faasiruumi punkti lõpmata väikeses ümbruses $\mathrm{d}q\mathrm{d}p=\mathrm{d}q_1\ldots\mathrm{d}q_s\mathrm{d}p_1\ldots\mathrm{d}p_s$ tõenäosusega $\mathrm{d}W(\{q,p\},t)=\rho (\{q,p\},t)\mathrm{d}q\mathrm{d}p$, kus $\rho (\{q,p\},t)$ on tõenäosustihedus ehk *jaotusfunktsioon*. 

Kõik antud ajahetkel erineva tõenäosusega realiseeruvad faasiruumi punktid moodustavad *statistilise ansambli*, vt joonist. Siin me eeldame, et igal ajahetkel ei ole süsteemi olek ühene, vaid eksisteerib mitu võimalust, kus igaühel on oma tõenäosus. 

```{image} ../imgs/im41_2.svg
:width: 800px
:align: center
```

## Liouville'i teoreem

Olgu $G$ on teadud faasiruumi piirkond ja $G_{t_0}$ on ajahetkel $t_0$ selle piirkonna täitvate faasiruumi punktide hulk. Täitku samad punktid ajahetkel $t$ faasiruumi $G_t$ (vt pilti ülespool). On oluline, et ükski punktidest ei ole kaduma läinud ega juurde tulnud, kuid piirkonna $G_t$ kuju on muutunud võrreldes $G_{t_0}$ kujuga.

*Liouville'i teoreem* väidab, et kui süsteemi liikumist kirjeldavad Hamiltoni võrrandid, siis statistilise ansambli ajalise evolutsiooni käigus vaadeldavate faasipunktide poolt hõivatud faasiruumala ei muutu, 
```{math}
\int\limits_{G_{t_0}}\mathrm{d}q(t_0)\mathrm{d}p(t_0)=\int\limits_{G_{t}}\mathrm{d}q(t)\mathrm{d}p(t).
```
Teoreemi tõestuseks, vaatleme üldist integreerimismuutujate vahetust
```{math}
\int\limits_{G_{t}}\mathrm{d}q(t)\mathrm{d}p(t)=\int\limits_{G_{t_0}}\mathrm{det}\left[\frac{\partial (q(t),p(t))}{\partial (q(t_0),p(t_0))}\right]\mathrm{d}q(t_0)\mathrm{d}p(t_0).
```
Lihtsuse mõttes vaatleme edasi ainult erijuhtu, kui $s=1$ ja tähistame $q(t),p(t)=q,p$ ja $q(t_0),p(t_0)=q_0,p_0$, siis
```{math}
\mathrm{det}\left[\frac{\partial (q,p)}{\partial (q_0,p_0)}\right]=\left|\begin{array}{cc}\frac{\partial q}{\partial q_0}&\frac{\partial q}{\partial p_0}\\\frac{\partial p}{\partial q_0}&\frac{\partial p}{\partial p_0}\end{array}\right|=\frac{\partial q}{\partial q_0}\frac{\partial p}{\partial p_0}-\frac{\partial q}{\partial p_0}\frac{\partial p}{\partial q_0}
```
Näitame, et see jakobiaan ei sõltu ajast
```{math}
&\frac{\mathrm{d}}{\mathrm{d}t}\mathrm{det}\left[\frac{\partial (q,p)}{\partial (q_0,p_0)}\right]=\frac{\partial \dot{q}}{\partial q_0}\frac{\partial p}{\partial p_0}+\frac{\partial q}{\partial q_0}\frac{\partial \dot{p}}{\partial p_0}-\frac{\partial \dot{q}}{\partial p_0}\frac{\partial p}{\partial q_0}-\frac{\partial q}{\partial p_0}\frac{\partial \dot{p}}{\partial q_0}=\\
&\frac{\partial^2 \mathcal{H}}{\partial p\partial q_0}\frac{\partial p}{\partial p_0}-\frac{\partial q}{\partial q_0}\frac{\partial^2 \mathcal{H}}{\partial q\partial p_0}-\frac{\partial^2 \mathcal{H}}{\partial p\partial p_0}\frac{\partial p}{\partial q_0}+\frac{\partial q}{\partial p_0}\frac{\partial^2 \mathcal{H}}{\partial q\partial q_0}=0,
```
kus me olime rakendanud Hamiltoni võrrandeid. Seega jakobiaan ei sõlju ajast ja selle väärtus on konstantne ja antud ääretingimusega $\mathrm{det}\left[\frac{\partial (q_0,p_0)}{\partial (q_0,p_0)}\right]=1$. Järelikult Liouville'i teoreem on tõestatud.

Liouville'i teoreemist järeldub, et
```{math}
\frac{\mathrm{d}\rho (q,p,t)}{\mathrm{d}t}=0.
```
Et selles veenduda, arvestame, et Liouville'i teoreemist järeldub ka $\mathrm{d}q(t')\mathrm{d}p(t')=\mathrm{d}q(t)\mathrm{d}p(t)$, ehk faasiruumi elementaarne ruumala ei sõltu ajast. Kuna $\rho(\{q,p\},t)$ saame interpreteerida faasipunktide tihedusena, siis $\rho(\{q,p\},t)\mathrm{d}q\mathrm{d}p$ on faasipunktide arv elementaarses ruumalas.
Meie konstruktsiooni kohaselt on faasipunktide arv elementaarses ruumalas ajas muutumatu, seega $\rho(\{q(t),p(t)\},t)\mathrm{d}q(t)\mathrm{d}p(t)=\rho(\{q(t'),p(t')\},t')\mathrm{d}q(t')\mathrm{d}p(t')$ ja
```{math}
\rho(\{q(t),p(t)\},t)=\rho(\{q(t'),p(t')\},t').
```
Siit järeldub omakorda, et $\frac{\mathrm{d}\rho (q,p,t)}{\mathrm{d}t}=0$.

## Liouville'i võrrand

Lähtume seosest $\frac{\mathrm{d}\rho (q,p,t)}{\mathrm{d}t}=0$, mida kirjutame lahti
```{math}
:label: e4.1.1
\frac{\partial \rho}{\partial t}+\sum_{i=1}^{s}\left(\frac{\partial \rho}{\partial q_{i}}\frac{\partial \mathcal{H}}{\partial p_{i}}-\frac{\partial \rho}{\partial p_{i}}\frac{\partial \mathcal{H}}{\partial q_{i}}\right)=0.
```
Siin kasutasime jälle Hamiltoni võrrandeid $\dot{q}_i$ ja $\dot{p}_i$ jaoks. Olimegi saanud *Liouville'i võrrandit*. Võrrandit saab üles kirjutada kompaktsemalt defineerides *Poissoni sulud*
```{math}
\left\{f,g\right\}=\sum_{i=1}^{s}\left(\frac{\partial f}{\partial q_{i}}\frac{\partial g}{\partial p_{i}}-\frac{\partial f}{\partial p_{i}}\frac{\partial g}{\partial q_{i}}\right) ,
```
kus $f$ ja $g$ on suvalised faasiruumikoordinaatide funktsioonid. Poissoni sulude abil saab Liouville'i võrrandi esitada kujul
```{math}
:label: e4.1.2
\frac{\partial \rho}{\partial t}=\left\{\mathcal{H},\rho\right\}.
```
Liouville'i võrrand määrab ära jaotusfunktsiooni käitumist ajas $\rho=\rho(t)$, kui selle väärtus $\rho(t_0)$ on alghetkel $t_0$ teada. 

On näha, et puudub jaotusfunktsioonil sõltuvus ajast ilmutatud kujul $\frac{\partial \rho}{\partial t}=0$, kui $\left\{\mathcal{H},\rho\right\}=0$. See olukord realiseerub *termodünaamilises tasakaalus*. Olgu vastav jaotusfunktsioon on $\rho=\rho_0$, siis $\frac{\partial \rho_0}{\partial t}=\left\{\mathcal{H},\rho_0\right\}=0$. Näiteks klassikalises kanoonilises ansamblis $\rho_0\sim e^{-\frac{\mathcal{H(q,p)}}{k_\mathrm{B}T}}$. Siin on oluline see, et sõltuvus üldistatud koordinaatidest ja impulsidest ilmub ainult Hamiltoni funktsiooni kaudu ja muud moodi see sõltuvus ei teki.
