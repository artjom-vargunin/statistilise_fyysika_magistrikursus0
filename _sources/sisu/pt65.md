# Lisaülesanded

1. Näidake vabaenergia $F(\eta)=F_{0}+\frac{1}{2}a\eta^{2}+\frac{1}{4}b\eta^{4}$ alusel, kus $\eta$ on korrastusparameeter ning koefitsendid
$a(T)=\alpha(T-T_{c})$, $\alpha=\mathrm{const}>0$ ja $b=\mathrm{const}>0$, et soojusmahtuvus muutub temperatuuri funktsioonina II liiki faasisiirde punktis hüppeliselt.

2. Näidake lähtudes võrrandist {eq}`e6.4.3`, et ferromagneetilise faasisiirde temperatuur (Curie-Weissi temperatuur) avaldub $T_c=\frac{Jn_{0}}{2k_{\mathrm{B}}}$.

3. Näidake lähtudes võrrandist {eq}`e6.4.3`, et ferromagneetilise faasisiirde punkti lähedal avaldub magneetumuse temperatuurisõltuvus kujul $M\sim \sqrt{T_c-T}$.

4. Näidake vabaenergia $F(\eta)=F_{0}+\frac{1}{2}a\eta^{2}+\frac{1}{4}b\eta^{4}$ alusel, kus $\eta$ on korrastusparameeter ning koefitsendid
$a(T)=\alpha(T-T_{c})$, $\alpha=\mathrm{const}>0$ ja $b=\mathrm{const}>0$, et esimest järku tuletis temperatuuri järgi vabaenergiast termodünaamilises tasakaalus $F(\bar{\eta})$ ($\bar{\eta}$ on korrastusparameetri tasakaaluline väärtus) muutub II liiki faasisiirde punktis pidevalt, teist järku tuletis aga hüppeliselt.

5. Põhjendage, et võrrandid {eq}`e6.4.4` kirjeldavad ferromagneetilist korrastust, kui $J_{ab}>0$.

6. Põhjendage, et võrrandid {eq}`e6.4.4` kirjeldavad antiferromagneetilist korrastust, kui $J_{ab}<0$.

7. Näidake lähtudes võrranditest {eq}`e6.4.4`, et antiferromagneetilise faasisiirde temperatuur (Neeli temperatuur) avaldub $T_{\mathrm{N}}=-\frac{J_{ab}n_{0}}{2k_{\mathrm{B}}}$.
